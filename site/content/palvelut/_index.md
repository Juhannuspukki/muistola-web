---
title: Palvelut  ja palvelumaksut
metatitle: Palvelut - Muistola - Kuntouttavaa päivätoimintaa & perhehoitoa Tampereella
banner: img/palvelumaksu.jpg
---
## Monipuoliset palvelut arkisin 9–16 tai sopimuksen mukaan

Muistola tarjoaa seuraavia palveluita:

* <a href="palvelut/#kuntouttava-päivätoiminta">Kuntouttavaa päivätoimintaa</a>
* <a href="palvelut/#osavuorokautinen-perhehoito">Osavuorokautista perhehoitoa</a>
* <a href="palvelut/#sauna-pesu-ja-pyykkipalvelu">Sauna-, pesu- ja pyykkipalvelua</a>
* <a href="palvelut/#toimintakyvyn-arviointi">Toimintakyvyn arviointia</a>

Muistolaan ovat tervetulleita kaikki kotona asuvat ikäihmiset, jotka kaipaavat kuntoutusta, toimintakyvyn ylläpitämistä, sosiaalisia suhteita tai ihan vaan iloa ja elämyksiä arkea piristämään.

Tarjoamme säännöllistä, noin 6 tunnin, kuntouttavaa päivätoimintaa ja perhehoitoa arkipäivisin klo 9-16. Ajat ovat joustavia. Muistolassa asiakkaat saavat hoidon ja huolenpidon sekä monipuolisten aktiviteettien lisäksi paikan päällä valmistetun aamupalan, lounaan ja kahvin sekä mahdollisuuden ulkoilla raikkaassa maalaisilmassa. Halutessaan asiakkaat voivat myös peseytyä tai saunoa. Tarvittaessa myös omat pyykit on mahdollista tuoda Muistolaan pesuun. Asiakkaat voivat asua Tampereella tai Tampereen ympäristökunnissa (Kangasala, Orivesi, Ruovesi, Lempäälä, Pirkkala, Ylöjärvi).

## Kuntouttava päivätoiminta

Kuntouttava päivätoiminta on tarkoitettu omaishoidettaville, kotihoidon asiakkaille, yksinäisyydestä ja turvattomuudesta kärsiville ikäihmisille, muistisairaille, AVH-kuntoutujille sekä muille kotona asuville ikäihmisille ja työikäisille, joilla on toimintakykyä alentava sairaus ja/tai tarve kuntouttavalle toiminnalle.

Kuntouttavan päivätoiminnan asiakkaat voivat tulla palveluun joko  omaishoidon palveluseteleillä tai suoraan maksavina. Kotikunnasta voi  myös tiedustella mahdollisuutta tulla päivätoiminnan palveluseteleillä.

Lähtökohta on, että kukaan kotona asuva ei ole liian huonokuntoinen Muistolaan, mutta parhaimmat hyödyt saavutetaan yleensä silloin, kun palveluun hakeudutaan hyvissä ajoin. 

Selvitämme jokaisen asiakkaan elämänhistorian ja kiinnostuksen kohteet ja hyödynnämme niitä toiminnassa. Elämänhistorian ja kiinnostuksen kohteiden selvittäminen on tärkeää etenkin muistioireisten kohdalla. Lisäksi määrittelemme jokaiselle päivätoiminnan tavoitteet huomioiden mm. kaupungin laatimat kuntoutus-, palvelu- ja hoitosuunnitelmat. Muistolan päiväkuntoutuksessa on mahdollista saada myös toimintakyvyn arviointia.

## Osavuorokautinen perhehoito

Osavuorokautinen perhehoito kattaa pääsääntöisesti samat palvelut ja toiminnan kuin kuntouttava päivätoiminta, mutta siihen ei sisälly toimintakyvyn arviointia. Perhehoitoon pääsystä päättää kotikunnan asiakasohjaus.

## Sauna-, pesu- ja pyykkipalvelu

Sauna-, pesu- ja pyykkipalvelu on tarkoitettu pääsääntöisesti päivätoiminnan asiakkaille. Muistolassa on esteettömät pesutilat. Tarvittaessa myös omat pyykit on mahdollista tuoda Muistolaan pesuun.

## Toimintakyvyn arviointi

Osana Muistolan kuntouttavaa päivätoimintaa on mahdollista saada myös toimintakyvyn arviointia. Valitsemme asiakkaalle parhaiten sopivat arviointi- ja kuntoutusmenetelmät sen pohjalta, missä arjen asioissa asiakas itse kokee tarvitsevansa apua. 

Arvioinnissa käytetään THL:n ylläpitämän TOIMIA-tietokannan arviointitestejä, ja niitä käyttävät asiaan perehtyneet terveydenhuollon ammattilaiset. Päivittäisten toimintojen havainnoinnit sekä asiakkaiden oma näkemys arkiselviytymisestä ovat oleellinen osa arviointia. 

Muistolan hoitajalla on pätevyys suorittaa kognitiivista toimintakykyä mittaavia CERAD-testejä.

## Palvelumaksut

Asiakkaat voivat tulla Muistolaan omaishoidon palveluseteleillä, osavuorokautisen perhehoidon asiakkaina tai suoraan maksavina.

Omaishoidon tuen 100 €:n palvelusetelillä on mahdollista saada noin 6 tuntia kuntouttavaa päivätoimintaa ruokailuineen.

Perhehoidon asiakkaille asiakasmaksu määräytyy kotikunnan mukaan. Tampereella asiakasmaksu on tällä hetkellä 17 €/päivä. Perhehoitoon pääsystä päättää kotikunnan asiakasohjaus. Ilman palveluseteliä tai perhehoidon asiakkuutta tulevat asiakkaat maksavat päivästä voimassa olevan palvelusetelin arvon.

Hintoihin sisältyy kotiruoka (aamupala, lounas ja iltapäiväkahvit) sekä kaikki päivän aktiviteetit ja huolenpito. Vain kuljetusmaksut ovat erikseen, ja niihin on mahdollista hakea tukea kotikunnalta.

## Haluatko lisätietoja Muistolan palveluista?

Parhaiten saat lisätietoja Muistolan palveluista soittamalla numeroon \[+358 040 53 68 966](tel:+358 040 53 68 966). Voit soittaa huoletta myös iltaisin virka-ajan ulkopuolella. 
Tarkempia tietoja Muistolan tiloista ja toimintamenetelmistä löydät Tietoa Muistolasta -sivulta.
