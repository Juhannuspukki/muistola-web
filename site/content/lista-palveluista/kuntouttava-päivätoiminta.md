---
title: Yksityinen päivätoiminta
banner: img/Virkkaus.jpg
hiddenondesktop: false
rank: 2
---
Tarjoamme säännöllistä, maksimissaan 7 tunnin, kuntouttavaa päivätoimintaa arkipäivisin klo 9-16. Ajat ovat joustavia. Muistolassa asiakkaat saavat hoidon ja huolenpidon sekä monipuolisten aktiviteettien lisäksi paikan päällä valmistetun aamupalan, lounaan ja pullakahvit sekä mahdollisuuden ulkoilla raikkaassa maalaisilmassa. Halutessaan asiakkailla on mahdollisuus myös peseytyä tai saunoa. Lisäksi omat pyykit on mahdollista tuoda Muistolaan pesuun. Asiakkaat voivat asua Tampereella tai Tampereen ympäristökunnissa.

Yksityinen päivätoiminta on tarkoitettu omaishoidettaville, kotihoidon asiakkaille, yksinäisyydestä ja turvattomuudesta kärsiville ikäihmisille, muistisairaille, AVH-kuntoutujille sekä muille kotona asuville ikäihmisille ja työikäisille, joilla on toimintakykyä alentava sairaus tai muuten tarve kuntouttavalle päivätoiminnalle. Muistolassa käy myös omaishoitajia.

Yksityisen päivätoiminnan asiakkaat voivat tulla Muistolaan joko omaishoidon palveluseteleillä tai suoraan maksavina. Päivätoimintaan tarkoitettujen palvelusetelien lisäksi voi käyttää omaishoitajan oman terveydentilan hoitamiseen myönnettyjä seteleitä. Voit tuoda omaisesi päiväksi turvalliseen ja kuntouttavaan hoitopaikkaan, kun menet itse esim. lääkärin tai sairaanhoitajan vastaanotolle. Yksityisen päivätoiminnan lisäksi Muistolan päivätoimintaan on mahdollista päästä perhehoidon asiakkaana, kts. kohta "Osavuorokautinen perhehoito".

Lähtökohta on, että kukaan kotona asuva vanhus ei ole liian huonokuntoinen Muistolaan, mutta parhaimmat hyödyt saavutetaan yleensä silloin, kun palveluun hakeudutaan hyvissä ajoin. Tarvittaessa taksikuski voi hakea asiakkaan sisältä asti ja auto ajetaan aivan oven eteen. Muistolan tiloihin on esteetön pääsy ja siellä on apua tarjolla pyörätuoliasiakkaista lähtien.

Selvitämme jokaisen asiakkaan elämänhistorian ja kiinnostuksen kohteet ja hyödynnämme niitä toiminnassa. Elämänhistorian ja kiinnostuksen kohteiden selvittäminen on tärkeää etenkin niiden asiakkaiden kohdalla, joilla on muistioireita. Lisäksi määrittelemme jokaiselle asiakkaalle päivätoiminnan tavoitteet ja pyrimme huomioimaan niissä kaupungin laatimat kuntoutus-, palvelu- ja hoitosuunnitelmat. Muistolan päiväkuntoutuksessa on mahdollista saada myös toimintakyvyn arviointia.
