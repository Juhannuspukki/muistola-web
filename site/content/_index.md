---
banner: img/muistola.jpeg
title: Tervetuloa Muistolaan!
metatitle: Etusivu - Muistola - Kuntouttavaa päivätoimintaa & perhehoitoa Tampereella
---

## Kuntouttavaa päivätoimintaa ja perhehoitoa aidossa kodissa Tampereen Teiskossa

Muistola ei ole vain kodinomainen, vaan ihan oikean perheen koti, jonne ikäihmisen on helppo tulla. Vastassa on aina sama tuttu hoitaja, Katri. Lisäksi ovella saattaa tulla vastaan leikkiviä lapsia tai pullantuoksua.<br><br>
Muistola sijaitsee Tampereen Teiskon Viitapohjassa, kauniissa maalaismaisemissa, mutta vain lyhyen matkan päässä Tampereen keskustasta. Muistolassa on tarjolla monipuolisia ja kuntouttavia aktiviteetteja leipomisesta käsitöihin, muistelua, paikan päällä laitettua kotiruokaa, ulkoilua sekä iloa ja elämyksiä. Lisäksi Muistolassa on mahdollisuus peseytyä ja saunoa.<br><br>
Palvelumme ovat saatavilla tamperelaisille ja Tampereen ympäristökunnissa asuville, ja ovemme ovat avoinna arkisin klo 9–16.<br><br>
Ammattimainen ja tavoitteellinen päivätoimintamme on tarkoitettu omaishoidettaville, kotihoidon asiakkaille, yksinäisyydestä ja turvattomuudesta kärsiville ikäihmisille, muistisairaille, AVH-kuntoutujille ja muille ikäihmisille, jotka kaipaavat seuraa, iloa ja elämyksiä arkeensa. Lisäksi palvelemme työikäisiä, jotka tarvitsevat kuntouttavaa toimintaa. Asiakkaat voivat tulla Muistolaan omaishoidon palveluseteleillä, osavuorokautisen perhehoidon asiakkaina tai suoraan itse maksavina. Muistola on omaishoidon tuen palvelusetelituottaja sekä Aluehallintoviranomaisen rekisteröimä sosiaalipalvelujen tarjoaja.

## Tule ja tutustu ilmaiseksi!

Tarjoamme kaikille uusille asiakkaille ilmaisen tutusmiskäynnin. Varaa itsellesi tai omaisellesi tutusmiskäynti soittamalla numeroon 040 53 68 966 tai lähettämällä sähköpostia osoitteeseen katri.marjut.koskinen@gmail.com.
