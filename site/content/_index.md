---
title: Tervetuloa Muistolaan!
metatitle: Etusivu - Muistola - Kuntouttavaa päivätoimintaa & perhehoitoa Tampereella
banner: img/muistola.jpeg
---
## Kuntouttavaa päivätoimintaa ja perhehoitoa aidossa kodissa Tampereen Teiskossa

Muistola ei ole vain kodinomainen, vaan ihan oikean perheen koti, jonne ikäihmisen on helppo tulla. Vastassa on aina sama tuttu hoitaja, Katri. Saman katon alla kohtaa monta eri sukupolvea, ja siellä voit kokea aidon kodin asioita kuten pullantuoksua ja luonnon ääniä.<br><br>
Muistola sijaitsee Tampereen Teiskon Pohtolassa, kauniissa maalaismaisemissa, mutta vain lyhyen matkan päässä Tampereen keskustasta. Muistolassa on tarjolla monipuolisia ja kuntouttavia aktiviteetteja leipomisesta käsitöihin, muistelua, paikan päällä laitettua kotiruokaa, ulkoilua sekä iloa ja elämyksiä. Lisäksi Muistolassa on mahdollisuus peseytyä ja saunoa.<br><br>
Palvelumme ovat saatavilla tamperelaisille ja Tampereen ympäristökunnissa asuville, ja ovemme ovat avoinna arkisin klo 9–16.<br><br>
Ammattimainen ja tavoitteellinen päivätoimintamme on tarkoitettu omaishoidettaville, kotihoidon asiakkaille, yksinäisyydestä ja turvattomuudesta kärsiville ikäihmisille, muistisairaille, AVH-kuntoutujille ja muille ikäihmisille, jotka kaipaavat seuraa, iloa ja elämyksiä arkeensa. Lisäksi palvelemme työikäisiä, jotka tarvitsevat kuntouttavaa toimintaa. Asiakkaat voivat tulla Muistolaan omaishoidon palveluseteleillä, osavuorokautisen perhehoidon asiakkaina tai suoraan maksavina. Muistola on omaishoidon tuen palvelusetelituottaja sekä Aluehallintoviranomaisen rekisteröimä sosiaalipalvelujen tarjoaja.

## Tule ja tutustu ilmaiseksi!

Tarjoamme kaikille uusille asiakkaille ilmaisen tutusmiskäynnin. Varaa itsellesi ja omaisellesi tutusmiskäynti soittamalla numeroon \[+358 040 53 68 966](tel:+358 040 53 68 966) tai lähettämällä sähköpostia osoitteeseen <mailto:katri.marjut.koskinen@gmail.com>.
